---
layout: episode
permalink: /stops/12/
type: stop
section_title: Guida nr.12
title: 11.	SALVADOR DALI’ UN ICONA DEL VENTESIMO SECOLO
page_rank: 12
stop_id: 12
audio_file: audio12.mp3
hero_images:
hero_images:
 - path: 12-01.jpg
   alt_text: Guida nr.12
---

Dalí fu un pittore abile e virtuosissimo disegnatore, ma celebre anche per le immagini suggestive e bizzarre delle sue opere surrealiste.

Il suo peculiare tocco pittorico fu attribuito all'influenza che ebbero su di lui i maestri del Rinascimento. Il talento artistico di Dalí trovò espressione in svariati ambiti, tra cui il cinema, la scultura e la fotografia, portandolo a collaborare con artisti di ogni settore.


Faceva risalire il suo "amore per tutto ciò che è dorato ed eccessivo. Dalí, dotato di una grande immaginazione e con il vezzo di assumere atteggiamenti stravaganti, irritò coloro che hanno amato la sua arte e infastidì i suoi detrattori, in quanto i suoi modi eccentrici hanno in alcuni casi catturato l'attenzione più delle sue opere.

Il <strong>movimento surrealista</strong> fu fondato a Parigi da un piccolo gruppo di artisti e scrittori. Esso utilizzava elementi dei suoi predecessori, quali il Dadaismo e il Cubismo, per creare qualcosa di sconosciuto che cambiò totalmente il modo in cui l’arte veniva concepita. I suoi membri si concentravano sul <strong>subconscio come mezzo per sbloccare il potere dell’immaginazione.</strong> Essi disprezzavano il razionalismo e il realismo letterario e credevano che una mente cosciente reprimesse immaginazione e creatività.

<strong>Il surrealismo divenne il movimento artistico più influente del ventesimo secolo. </strong>


La figura di Dalì assume un'importanza fondamentale in qualità di pioniere del movimento. Fu coinvolto in tutti gli aspetti della creazione artistica: pittura, scultura, progettazione, disegno, cinema, moda. <strong>Seppe inoltre applicare il concetto di surrealismo a tutto ciò che intraprendeva.</strong> Il suo stile anticonvenzionale e le sue idee, talvolta oltraggiose, furono molto ricercate anche nell’ambito del settore commerciale in contesti come: moda, fotografia, pubblicità e cinema. Tali attività portarono il suo stile all’attenzione di un enorme pubblico popolare.


Dalí e le sue opere non lasciarono solamente tracce indelebili all’interno del mondo artistico surrealista, l’influenza della sua arte invase infatti il mondo intero. Anche vent’anni dopo la sua morte chiunque ha familiarità almeno con una sua opera. Il nome Dalí è sinonimo di magia e resta un’icona.


<strong>In questa ultima sala della mostra “L’impossibile è Noto” hanno trovato spazio alcune stravaganze ed immaginazioni di un artista di cui si celebra il trentesimo anniversario della morte ed alcune opere di Picasso in un dialogo tra i due artisti “influencer” dei primi del ‘900.</strong>

Il duplice sentimento di ammirazione e rivalità è stato evidente per tutta la loro relazione, e la pittura cubista di Picasso ha certamente incoraggiato Dalí a sperimentare l’uso di forme in chiave cubista e portato la sua arte ad evolversi verso il concetto di tridimensionalità.

